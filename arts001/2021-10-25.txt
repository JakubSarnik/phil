Shrnutí prototypového pojetí kategorií
  - Kategorie organizována na základě "rodinných" podobností členů k prototypu
    -> Členství v kategorii je spíše otázkou míry než binární člen vs. nečlen
    -> Kategorie mohou mít neostré hranice
  - Kategorie mají kognitivní povahu (nejsou entitám inherentní) a tvoří sítě
    - Základem kategorizace je to, jak kognitivní subjekt přistupuje ke světu
  - Kategorizace může být závislá na kontextu (např. to, co je vnímáno jako lež, je kontextově závislé)
    -> Kategorizace může být kulturně specifická (např. prototyp ovoce záleží na tom, kde žijeme)

Strukturalistické pojetí významu (strukturální sémantika)
  - Klíčová výchozí otázka: "Co znamená (slovo) X?"
  - Slova *symbolizují* koncepty
  - Význam = soubor hodnot (sémantických rysů) v systému jazyka
    - Pod "rysy" si můžeme představit rysy kategorií
  - Konstruování sémantického systému skrze *porovnávání* (diference)
    - Např.: Který rys je ten, který jedno slovo má a druhé nemá?
  - Soubor *pravdivostních podmínek* (za kterých bude použití slova vytvářet pravdivou promluvu,
    faktografický popis situace)
    - Když použiji slovo "stůl" ("Tohle je stůl"), musí daná věc naplňovat rysy stolu

Př.: Co znamená slovo "hřebec" (oproti slovu "kobyla")?
  - Význam slova "hřebec" v rysech:
    Koňský+, maskulinní+, dospělý+, plodný+
  - Význam slova "kobyla" v rysech:
    Koňský+, maskulinní-, dospělý+, plodný+, plodnost naplněna+ (oproti slovu klisna, proto musíme rozlišit)

(+ = je přítomen, - = není přítomen)

Př.: "bachelor":
  - Mužský+, nedospělý-, nesezdaný+, ...

Př.: "girl"
  - Mužský-, nedospělý+
  - Rys "nesezdaný" vůbec neřešíme

Příklad sítě (analýza množiny anglických lexikálních jednotek):
            [mužský] [ženský]
[dospělý]     man      woman
[mladý]       boy      girl
[nesezdaný] bachelor spinster

Ale: Například slovo "papež" naplňuje rysy dospělého nesezdaného muže, ale nenapadne nás v souvislosti
     s konceptem starého mládence (bachelor). Proč? Asi hraje roli nějaké očekávání, společenské normy, ...
     (U běžného člověka se očekává, že se do určitého věku ožení, u papeže ne; stejně tak bychom to
     neočekávali u astronauta, který žije sám na Marsu a ani si nikoho vzít nemůže.)
  -> Kulturní faktory zde opět ovlivňují kategorizaci (slova bachelor), ale to stejné může být i u běžnějších
     slov typu "girl".

Kognitivní přístup k významu tedy neřeší "objektivní" význam slov, ale spíš "jak mluvčí Y rozumí (slovu) X".
  -> Kognitivní sémantika je tedy sémantikou prozumění - co mluvčí zamýšlí v textu sdělit a co posluchač pro
     daný text "konstruuje" (co si pod tím představuje).
  -> hlavní rozdíl mezi strukturalistickou a kognitivní sémantikou
  - Mluvčí produkuje slova a konstrukce v textu jako "nástroje" specifické aktivity - evokování patřičného
    porozumění. (V praxi: přizpůsobím promluvu kontextu a očekáváním/znalostem posluchačů.)
    -> Slova a konstrukce evokují rámce (frames), idealizované kognitivní modely, atd.
       Skrze evokaci dochází k porozumění a porozumění nás zajímá.

Slovníkové pojetí významu
  - Příznačné pro analytickou/strukturální lingvistiku, ne pro kognitivní lingvistiku
  - Rozlišuje sémantiku a pragmatiku
    - Pragmatice přisuzuje rozdíl mezi významem slova a jejím použitím (když například použijeme slovo "hřebec"
      metaforicky, bez přítomnosti rysu "koňský"
  - Význam je definovatelný podobně jako heslo ve slovníku
  - Př.: "macecha" - nevlastní matka, manželka nebo partnerka otce
    - Jakýkoliv koncept splňující tuto definici naplňuje slovo "macecha"
    - Ale to nemusí být kompletní popis situace. Člověk si za tím představí většinou osobu, která má nějaké
      negativní vlastnosti v souvislosti s nevlastními dětmi (za což vděčíme zkušenostem s texty, kde se toto
      slovo vyskytuje)

Encyklopedické pojetí významu
  - Slova (formy) potenciálně zpřístupňují strukturovanou množinu nejazykových znalostí a zkušeností
    - Slovo tedy "aktivuje" "encyklopedické" znalosti
  - Neexistuje principiální rozdíl mezi sémantikou a pragmatikou (kontextově nepodmíněným a podmíněným
    významem) -> vše, co se při kontaktu se slovem evokuje, závisí na kontextu
  - Znalosti jsou strukturované (nadřazenost, podřazenost, sítě, ...)
  - Encyklopedický význam vzniká v kontextu užití (slova, konstrukce)
    - Nedá se odtrhnout od okamžiku užití
    - Kontextem užití ale může být i snaha vytvořit slovník
  - Slova jsou "vstupní body" k encyklopedickým znalostem místo symbolizace ohraničeného významu
    - Představa Wikipedie, kde je termín propojen s jinými odkazy
  - Encyklopedická znalost je dynamicky proměnlivá (pod slovem "pes" si můžeme představit dosti rozdílné
    věci podle toho, jestli máme 4 roky, 20 let nebo 80)
  - Př.: Tady už je význam slova "macecha" mnohem přesněji uchopitelný

Sémantika rámců
  - 60. a 70. léta 20. století - E. Goffman, CH. Fillmore
  - Koncept rámce
    - Předcházely tomu koncepty jako sémantická pole (slova a jejich významy tvoří pole)
      - Nůž, gauč, vidlička, lžíce
      - Nákup, prodej, neděle, cena
      - Banán, karburátor, brzda, akcelerátor
      - ^ Jeden pojem z řady vždy "nesedí", protože všechny ostatní jsou součástí jednoho sémantického pole
        a ten čtvrtý není. Nemůžeme ale často "na první dobrou" říct, proč.
    - Sémentické role (příklad s rámcem obchodní události)
      - Kupující, prodávající, zboží, peníze, cena, ...
      - Když potom mám "nákup", ihned vím, od koho jdou peníze kam, od koho kam jde zboží, ...
      - Kdybychom řekli "nákup" a peníze šly od "prodávajícího" ke "kupujícímu", tak nám to nedává smysl
        -> Situace nezapadá do rámce, neodpovídá naší zkušenosti
    - Strukturované mentální entity, díky kterým rozumíme slovům a pojmům
    - Když nějaké slovo neevokuje rámec, tak mu nerozumíme

Konstruování (construal)
  - Př.: Diagram s vázou / siluetami dvou tváří
  - Můžeme si "přepnout", jestli zrovna vidíme tváře, nebo vázu, ale současně to vidět nemůžeme
  - Nejde tu o jazyk, konstruování funguje *i* v jazyce, ale není na něm závislé (uplatňujeme i jinde)
  - V rámci sémantiky rámců
    - Profil - to, na co upřu pozornost vs. báze
    - Př.: "přepona"
      - Když to chci vysvětlit, musím se odvolat na jiný koncept, který je součástí téhož rámce
        -> zde "pravoúhlý trojůhelník" (stejně tak když si to chci představit)
      - Pravoúhlý trojúhelník tvoří bázi a přepona je profil nejdelší strany takového trojúhelníku
      - Přepona pak zase může fungovat jako báze pro profilování pojmu odvěsna
    - Profil tedy specificky konstruuji (fokalizuji)
    - Další příklady: "loket", "nehet" (bází je tělo)
      - Koncept rozsahu (scope) - můžeme si zúžit bázi na nějakou konkrétnější část, např. na ruku
    - Další příklady: "land" vs. "ground"
      - "land" spíše v rámci cestování lodí, "ground" zase cestování vzduchem

Kognitivní pojetí významu
  - Přenášení kategorie na entitu v mimojazykovém světě (v tradičním generativistickém pojetí)
                                                NAHRAZENO
    Konceptuálním obsahem s procesem konstruování (obsah může být stejný pro "ground" i "land", ale
    slova odlišíme tím, co označíme za bázi a co za profil)
    - Platí i pro gramatiku - "Piccasso namaloval obraz" profiluje tvůrce a upozaďuje výsledek,
      kdežto "Obraz byl namalován Piccassem" profiluje výsledek a upozaďuje tvůrce
  - Koncept je vztažení ke kategorii, jazykový význam *není* shodný s konceptem (protože potřebujeme
    i to konstruování - jak rozumíme kategorizaci)

Doporučená literatura
  - Linguistic Categorization (John R. Taylor)
  - Louder Than Words (Benjamin K. Bergen)
  - The Oxford Handbook of Cognitive Linguistics (Dirk Geeraerts a ještě kdosi)

Otázky k dnešní přednášce byly:
  - Jak se na středních školách běžně vykládá pojem metafora?
    - Přenesení významu na základě vnitřní  podobnosti
  - Kde se v názvu filmu "Tucet špinavců" nachází metafora, jak tomuto názvu rozumíme?
    - Špinavec - nemorální, kriminální člověk (špinavost není fyzické znečištění, ale otázka
      morálních kvalit)
  - Jakými jazykovými prostředky se v češtině mluví o čase a jevech s časem souvisejících?
    - Gramatický slovesný čas (vztah linearity minulost - přítomnost - budoucnost), slovesný vid,
      pojmy prostoru ("před 5 minutami" vs. "před domem", "blížíme se k polovině semestru")
      -> jedná se o metaforu prostoru pro čas
      -> metafory jsou velmi zásadní pro uvažování

Obrazová schémata (image schemas)
  - Mark Johnson
  - Abstraktní mentální struktury vzniknuvší na základě funkce našich fyzických těl a jejich interakcí s vnějším světem
    - Vznikají na základě zkušenosti
    - Fungování těl - např. pohybujeme se v prostoru
  - Dávají jim vzniknout
    - Konkrétní fyzické zkušenosti
    - Opakovaná zkušenost
    - Abstrakce z konkrétní zkušenosti
  - Struktury jsou "prelingvistické"
  - Jsou zdrojem abstraktního myšlení a konceptuální metafory

Příklady obrazových schémat: nádoba, dotyk, nahoru/dolů, škála, vpředu/vzadu, pohyb, část/celek, centrum/periferie,
  blízko/daleko, objekt, rovnováha, ...

Nejde o ta konkrétní slova: nádoba je něco, co má vnitřní a vnější prostor oddělený nepropustnou bariérou
  - Koncept "bytí v něčem"

Závislost na těle: v našem prostředí funguje gravitace a zkušenost nám tedy ukazuje, že věci padají jedním směrem
  - shora dolů

Hledání systematičnosti - např. o sporu/argumentaci hovoříme podobně, jako o boji či válce (rozmetat argumenty, trefa do černého, ...)
  -> teorie konceptuální metafory

V klasickém pojetí metafory je to čistě jazyková záležitost - poetický/rétorický prvek sloužící jako ozdoba ve specifických
textech, které se v "běžném životě" nepoužívá.

Kognitivní pojetí metafory: Metaphors We Live By (Lakoff, Johnson, 1980)
  - Metafora je vztah projekce z konceptuální domény Y (zdrojová doména) do jiné konceptuální domény
    X (cílová doména)
  - Konceptuální - nejde nutně o jazyk
  - Metafora je tedy kognitivní struktura, která umožňuje porozumět jedné myšlence nebo konceptuální doméně
    v pojmech domény jiné (a pojem zde nemusí vztahovat jazykový prvek)
  - Metafora je především prvek myšlení a to běžného myšlení (žádná ozdoba nebo poetický nástroj)
  - Dokonce je to základní prvek myšlení a zdroj abstraktního myšlení

Příklad projekce (mapping)
  - Doména války -> doména verbálního sporu
  - Ozbrojený konflikt -> slovn9 konflikt
  - Boj -> výměna promluv
  - Vojenské strategie -> konverzační strategie
  - Akce (útok, obrana) -> akce (argumentace)
  - Účastníci (znepřátelené strany) -> účastníci (diskutující)
  - ...

Metafora vs. metaforický výraz
  - "očima *planoucíma hněvem*" <- metaforický výraz (ne metafora)
  - Metafora je naopak struktura mapující doménu ohně na doménu hněvu
  - Zápis metafory: hněv je oheň
  - Jedna metafora může být vyjádřena různými metaforickými výrazy:
    - Rozpálený doběla
    - Doutná v něm hněv
    - Plive oheň
    - ... (vše realizace jediné metafory "hněv je oheň")
  - Navíc tato metafora není zdaleka jen jazyková - hněvající se emoji je červené, v animovaném filmu
    jsou plameny místo očí / pára z uší, ...
  - Za povšimnutí stojí, že s ohněm máme přímou fyzickou zkušenost, kdežto hněv je abstraktní (a proto jej uchopujeme
    nepřímo, pomocí metafory)

Příklady konceptuálních metafor:
  - Čas jsou peníze (čas je ekonomický zdroj)
    - Plýtváš mým časem
    - Ušetřil jsem spoustu hodin
    - Můj čas je drahý
  - Personifikace (nelidská věc je člověk)
    - Rakovina ho dostihla (představa závodu, pronásledování)
  - Orientační metafory
    - Víc je nahoře
      - Měl vysoký počet zásahů
      - Můj plat se zvedl
      - Dáno zkušeností - čím víc vody ve sklenici, tím výš je hladina -> v mozku aktivace center pro vnímání vertikality
        i množství a metafora se fyzicky realizuje v mozku neurálním propojením těchto center

Příklad konvergentního dokazování
  - Otázka: Je metafora skutečně záležitostí myšlení (též "nejazykového"), nebo pouze záležitostí jazyka?
  - Washing Away Your Sins (Zhong, Liljenquist)
    - Studie, která vystavovala subjekty situacím, kde šlo o posouzení morality
      - "Popište nám, kdy jste se zachovali nemorálně"
      - "Popiště nám, kdy jste se zachovali morálně"
    - Subjekty neznaly cíl studie
    - Jako odměnu si mohli vzít tužky nebo dezinfekční kapesníšky
    - Zjištěna korelace - lidé, co mluví o svých "hříších", si vzali spíš kapesníčky než tužky
    - Metafora "morálnost je čistota" (a nezávisí to tu na jazyku)
  - Experiencing Physical Warmth Promotes Interpersonal Warmth (Williams, Bargs)
    - Lidé držící teplý hrníček s kávou hodnotili osoby na obrázcích mnohem více soudy jako "milý",
      "přátelský" než lidé, co hrníček nedrželi
    - "Srdečnost je teplo"
  - Teorie konceptuální metafory (vzniknuvší pro analýzu textů) byla potvrzena i nelingvistickými výzkumy
  -> konvergentní dokazování

Doporučená literatura
  - Metaphors We Live By (Lakoff, Johnson) - má i hezký český překlad
  - Metaphor (Zoltán Kovecses)
