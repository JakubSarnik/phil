Otázky z minula:
  - Jaká je (podle G. Lakoffa) rozdíl mezi "přímou kauzací" a "systemickou kauzací" ve vztahu k jazyku?
    - Pro přímou kauzaci máme jazykové prostředky (v dostatečném množství jazyků), kdežto systemickou kauzaci
      můžeme pozorovat / můžeme o tom uvažovat, ale nemáme pro to specializované jazykové prostředky.
    - To, že nemáme jazykové prostředky pro vyjádření systemické kauzace, naznačuje, že se nám o ní hůř uvažuje
      (než o přímé kauzaci) - protože jazyk a mysl jsou podle 2. generace KV propojené.
    - Příklad: přímá kauzace      - zločinec páchá kriminální čin
               systemická kauzace - kriminální činy jsou důsledkem sociální situace
    - Příklad: klimatické změny - komplikované na celkové pochopení
  - Jak lze definovat konzervativní a progresivní politické postoje?
    - Konzervativní - udržuje status quo
    - Progresivní   - snaží se změnit status quo
  - Jakám způsobem lze přistupovat k morálce z perspektivy moderních kognitivních věd?
    - Existují nějaké predispozice k vnímání jistých morálních kategorií, ale veklý je i vliv prostředí.
    - Představa vtělesnění - morálka není soubor abstraktních norem ležících "mimo člověka", ale je spojena
      s myšlením a tělem.

[Článek z Reflexu (nebo Respektu?) o Trumpovi ze dne 8.11.2020]

Soutěžené koncepty
  - Jak rozumíme pojmu "regulace"?
    - Nezajímá nás "co znamená slovo regulace", ale jak mu rozumíme (viz předchozí přednáška).
    - Regulace toku řeky, ale i regulace trhu
  - Máme společné jádro konceptu (to většinou vychází z přímé fyzické zkušenosti), ale koncept samotný je mnohem
    obsáhlejší a vstupují do hry faktory jako světonázor, morální přesvědčení, vzdělání, emotivní nastavení, ...
  - Nemají "objektivní obsah"
  - Další soutěžené koncepty: demokracie (co je a co není správné pro ideální demokracii?), svoboda, umění,
    rodina, manželství, ...
  - Velká většina politického diskurzu se právě točí kolem soutěžených konceptů - ale o tom často neuvažujeme!
    - Většina z nás má pocit, že "svoboda" má objektivní koncept a nedovedeme si představit, že ostatní můžou
      takovému konceptu rozumět jinak.
  - Velká část soutěžených konceptů není morálně neutrální - morální rovina tvoří zásadní součást porozumění
    danému konceptu.

Rámcování
  - Zasazujeme situaci (entitu nebo koncept) do většího konceptuálního rámce.
  - Jak rozumíme pojmu "daňová úleva"?
    - Část daně, co platit nemusím.
    - Je to dobré? Špatné?
      - Pro toho, kdo nemusí platit daň, je to asi spíš dobře.
    - Výraz "úleva" evokuje rámec "zátěž".
      - Opět fyzická zkušenost s fyzickou zátěží, co neseme.
      - Úleva je odstranění zátěže.
    - Člověka, co mi dá daňovou úlevu, budu mít spíš "rád", stejně jako člověka, co mi pomůže nést těžká břemena.
    -> Rámec zátěže obsahuje mnohem víc, než by se na první pohled zdálo, včetně morálních východisek
       (kdo nás zatíží, je zlý, kdo nám uleví, je dobrý).
    -> Konceptuální metafora "daňě jou zátěž"
       (Př.: "Daně jsou trest za špatné účetnictví")
    -> Toto není objektivní - na daně se dá dívat jako na investice (umožňují třeba veřejnou infrastrukturu).
      - To, že můžeme používat třeba internet, jsou naše "dividendy" z daní (amerických daňových poplatníků).
      - Při zasazení do rámce investic se naráz díváme na člověka, co nám dává "úlevu" (která se teď musí jmenovat
        jinak, třeba "daňový zákaz"), jinak, včetně jiného emocionálního vztahu k němu.
  - Další typický příklad: terorista vs. bojovník za svobodu
  - Kterémukoliv slovu rozumíme pouze ve vztahu k určitému pojmovému rámci (Ch. Fillmore).
  - Rám(c)ování - zasazování pojmů do specifických pojmových rámců.
    - Vesměs vědomá operace, není matematicky formální.
    - Příklady řámců:
      - Q: "Co jsi dělal včera?" A: "Byl jsem v knihovně."
        - Knihovna s sebou nese pojmový rámec, který obsahuje např. nějaké role (čtenář, zaměstnanec, uklízeč, ...)
      - "Jdu do nemocnice."
        - Samotné slovo "nemocnice" nedá vysvětlení významu celé věty (slovníková definice nepostačí), ale po
          zasazení do rámce chápeme, že se zřejmě jedná o pacienta jdoucího na vyšetření.
    - Rámce nejsou vždy morálně neutrální (viz soutěžené koncepty).

Negace rámců
  - "Nemyslete na slona!"
  - Pokud rozumím slovu "slon", mám pro něj rámec. Slovo tento rámec aktivuje, ať chci, nebo nechci.
  - Negace rámců aktivuje rámec místo toho, aby ho potlačila.
  - Častá aktiva rámce potom způsobí jeho snazší vybavení.
  - Význam pro politický diskurz:
    - "Jste pro daňovou úlevu nebo proti daňové úlevě?"
    - Je docela jedno, co odpovím, protože se nezbavím rámce "daně jsou zátěž". Říct "jsem proti daňové úlevě"
      je tedy netaktické.
    - Další příklad: Nixonův projev "I am not a crook, po kterém o něm lidé stejně přemýšleli jako o křivákovi.
    - Jak z toho ven? Používat slova jiného rámce.

"Politický mozek"
  - Mozek je bytostně politický (a samozřejmě jakékoliv politické jednání je z mozku).
  - Mysl se nemůže vymanit z omezení, které na ni klade struktura mozku, a to platí i pro politické myšlení.
  - Viz Mr. Spock a racionalita z minula (emoce a racionalita).
  - G. Rizzolatti - objev tzv. zrcadlových neuronů.
    - Aktivní při vykonávání nějaké akce, ale také, když vidíme někoho jiného vykonávat tu stejnou akci.
    - V. Gallese: zrcadlové neurony - fyziologický základ empatie (umožňují vcítít se do dalšího člověka) (?).
  - Centra pro pozitivní vs. negatiní emoce (každé má vlastní neurotransmittery - dopamin, resp. noradrenalin)
  -> Morálka je skutečně vtělesněná.
  - Emoce -> morálka -> politika
  - Politika se netýká jen správy státu, ale kdekoliv, kde jde o morálku.
    - Př.: "V naší rodině platí politika, že tatínek má vždycky pravdu."

Morální modely
  - G. Lakoff: metafora "stát je rodina" (matička Rus, tatíček Masaryk, posílat syny do války, ...)
    - V rodině se poprvé setkáváme s koncepty správy věcí a tedy i s politikou.
    - Fungování rodiny má tedy zásadní dopad na vnímání správy státu.
    - Stejně jako je v USA hlavní politický spor mezi Republikány a Demokraty, existují dvě základní koncepce
      rodiny (rodina je samozřejmě soutěžený koncept):
      - Model "přísného otce" (strict father morality)
      - Model "pečujícího rodiče" (nurturing parent morality)
      -> Základ konzervativního, resp. progresivního uvažování

Model přísného otce
  - Existuje přirozený řád světa.
    - Kategorické (z podstaty věci) rozlišení dobra a zla
    - Děti se rodí "nedobré", protože nemají osvojenou ostrou hranici mezi dobrým a zlým.
  - Je zapotřebí morální autorita - "přísný otec".
    - Zná hranici mezi dobrem a zlem.
    - Je disciplinovaný a silný k tomu, aby rodinu ochránil.
  - Disciplína je klíčová - zaručuje úspěšnost v životě.
    - Vnitřní disciplína je totiž předpokladem morálního člověka.
  - (Konzervativní) morální hierarchie (v podání amerických Republikánů)
    - Bůh > člověka > příroda
    - Disciplinovaní > nedisciplinovaní
    - Bohatí > chudí (protože bohatí jsou úspěšní, neboť jsou disciplinovaní; kdežto chudí nejsou)
    - Zaměstnavatelé > zaměstnanci (plyne z předchozího bodu)
    - Dospělí > děti
    - Západní kultura > jiné kultury (neboť má bohatství a úspěch)
    - Naše země (USA) > jiné země (viz předchozí bod)
    - Muži > ženy (muži představují "přísné otce")
    - Bílí > ne-bílí
    - Křesťané > ne-křesťané
    - Heterosexuálové > ne-heterosexuálové
    - ...

Model pečujícího rodiče
  - Empatie je klíčová (místo disciplíny).
  - Pečující rodič není morálně nadřazený, ale je to zdroj péče a empatie.
    - Jeho rolí je ochrana a podpora dětí.
  - Genderová rovnocennost (otec není nadřazený matce), ochrana, podpora, výchova k empatii.

Tyto modely nejsou jen politická záležitost - oba jdou uplatnit např. na křesťanství, potažmo Boha, a tím vyjdou
dvě docela rozdílná náboženství (trestající, přísný Bůh vs. pečující, odpouštějící Bůh).

Ne každého člověka lze klasifikovat jediným modelem - bikonceptualismus (oba modely).
  - To je naopak běžné pro naprostou většinu lidí.
  - Oba modely mají mentální struktury, v různých situacích můžeme aktivovat jeden nebo druhý model.
  - Př.: Jeden člověk vychovává štěně modelem pečujícího rodiče a pak přednáší na vysoké škole modelem přísného
    otce.
  - Určité procesy aktivují primárně jeden model a potlačují jiný.
    - Strach typicky aktivuje model přísného otce. (Př.: útok na WTC; strach z migrace; strach z covidu).
    - Lidé si to vědomně nevybírají, k aktivaci dochází cíleně (i skrze politický marketing).
  - Kognitivní vědy neříkají, který model je "lepší" nebo "přirozenější", to je vždy otázka morálních postojů.

[Pamflet "konzervatismus není ideologií" o Václavu Klausovi od Ladislava Bátory]

Doporučená literatura
  - The Political Mind (George Lakoff)
  - Whose Freedom (George Lakoff)
  - Dont Think of an Elephant (kdopak to asi bude: George Lakoff)

Doporučené zdroje
  - Podcast FrameLab

