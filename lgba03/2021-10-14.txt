Nazalizace vokálů v češtině (např ve slově banka) je ukázkou *koartikulace* (ovlivňování hlásek okolními
hláskami) - nedá se říct, že vyslovujeme jednotlivé hlásky "diskrétně"/"separovaně", ale pohyby řečového
ústrojí na sebe plynule navazují.
  - Mozek ale asi vnímá vrcholy hlásek a tedy se nám zdá, že ve slově "banka" je 5 hlásek.
  - Malé děti, co neumí číst a psát, mívají problém s určením hranice hlásek.

Nazálních vokálů je v jazycích světa většinou méně než nenazalizovaných.
  - Možné vysvětlení je složitější artikulace i přehlušení rozdílu mezi vokály nazální rezonancí.

V IPA u diftongů ten oblouček pod druhým vokálem označuje neslabičnost.
  - Slabičnost: louka (s diftongem)
  - Neslabičnost: doučit (dvě samostatné hlásky tvořící dvě slabiky)

Hláska není konkrétní zvuk, je to spíš soubor vlastností.
  - Např.: hláska [a] odpovídá "všem možným" "a", které můžou vydávat různí lidé
    po různou dobu, s minimálními změnami, ...
  - Je to tedy zobecnění celého souboru zvuků.

Proč vůbec používáme fonetickou transkripci?
  - V běžném pravopisu neplatí princip jednoznačnosti.
    - Pravopis zaznamenává spíše obsah než zvuky.
    - Případně zvukovou podobu jazyka v minulosti (někdy i dávné, viz angličtina).
  - Pravopis je také závislý na konkrétním jazyku (a může znamenat něco jiného v češtině a v anglištině),
    - V některých jazycích hláskový pravopis vůbec není (čínské znaky).
  - Př.: Včera jsem byl doma. / Včera jsem bil Doma.

Pozn.: Přízvuk je v češtině relevantní pro rozlišení významu, dokáže totiž rozlišit mezi jedním a dvěma
       slovy: oni spolupracovali / oni spolu pracovali.

Pozn.: Fonologická transkripce zaznamenává jen ty zvukové prvky, které rozlišují význam.


